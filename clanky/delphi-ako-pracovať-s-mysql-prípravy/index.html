<!DOCTYPE html>
<html>
<head>
    <meta charset="UTF-8">
    <title>Dodoslav - eblog</title>
    <link rel="stylesheet" href="/default.css">
</head>
<body>
  <div class="sidebar">
    <img src="/logo.png">
<h3>Obsah</h3>
<ul>
  <li><a class="" href="/">Novinky</a></li>
  <li><a href="/clanky/">Články</a></li>
  <li><a href="/projekty/">Projekty</a></li>
  <li><a href="/o_stranke/">O stránke</a></li>
</ul>


<h3>Témy</h3>
<ul>
  
</ul>


<h3>Kľúčové slová</h3>
<ul>
  
</ul>
  
  </div>
  <div class="content">
    <h3>Delphi - Ako pracovať s MySQL - Prípravy</h3>
    <span>Jan 1, 0001</span>
    Tu si ukážeme ako si nastaviť ODBC, a ako pracovať s MySQL pod Microsoft Windows XP.

    <p>Ešte pred tým ako začneme, sa uistíme či máme všetko potrebné.</p>
<h4 id="bude-potrebovať">Bude potrebovať:</h4>
<ul>
<li>- MySQL server</li>
<li>- MySQL ODBC connector</li>
<li>- komponenta ADO k Delphi</li>
</ul>
<p><br>
MySQL server, si môžte stiahnuť z oficiálnej stránky
(<a href="http://www.mysql.com/downloads/mysql/#downloads" title="MySQL na stiahnutie">mysql.com/downloads/</a>{target=&quot;_new&quot;})
a k nemu ODBC connector, ktorý zase stiahnete odtiaľto
(<a href="http://www.mysql.com/downloads/connector/odbc/" title="MySQL na stiahnutie">mysql.com/downloads/</a>{target=&quot;_new&quot;}).
Ďalej čo sa týka Delphi a jeho komponentov, budeme potrebovať triedu
komponentov ADO. Vo verzie Delphi 7 Enterprise sa už nachádza, no
vlastníkov verzie Delphi 5 asi moc nepoteším, kedže sa v zozname pred
inštalovaných nenachádza. Buď teda prejdu na inú verziu alebo sa ju
pokúsia doinštalovať. Pri písaní tohto článku som použil operačný systém
Microsoft Windows XP, takže u iných to niekedy môže byť trochu odlišné.<br>
<br>
Pokiaľ bola inštalácia úspešna môžme začať s predprípravou.<br>
Najskôr si vložíme do databáz nejaké dáta, aby sme mali na čom skúšať.
Pre tých čo nemajú na Microsoft Windows skúsenosti s MySQL databázami, v
krátkosti poviem ako sa pripojíme, vytvoríme databázu a tabuľku a
vložíme dáta.\</p>
<h4 id="príprava-mysql">Príprava MySQL</h4>
<p>Preklikáme sa k adresáru nainštalovaného MySQL, kde sa nachádza
aplikácia <em>mysql.exe</em>. Vytvoríme na neho odkaz najlepšie na plochu.
Odkaz upravíme a za uvodzovky s cestou k súboru, vložíme parametre:</p>
<blockquote>
<p>-h localhost -u root -p</p>
</blockquote>
<p>Malo by nám otvoriť konzolu(CLI / príkazový riadok), do ktorého vložíme
heslo k užívateľovi <em>root</em>, ktoré sme zadali pri inštalácii. Ak prebehlo
všetko v poriadku, mal by nám už blikať kurzor na písanie. Necháme si
zobraziť databázy príkazom:</p>
<blockquote>
<p>show databases;</p>
</blockquote>
<p>Malo by nám už nejaké zobraziť. Vytvoríme nejakú novú:</p>
<blockquote>
<p>create database skuska;</p>
</blockquote>
<p>Ja som ju pomenoval <em>skuska</em>. Pre overenie si ich môžme znova zobraziť
ako v predošlom prípade. Na to aby sme s ňou mohli pracovať si ju
zvolíme:</p>
<blockquote>
<p>use skuska;</p>
</blockquote>
<p>Teraz si necháme zobraziť tabuľky ktoré sa v nej nachádzajú:</p>
<blockquote>
<p>show tables;</p>
</blockquote>
<p>Kedže je prázdna, vložíme do nej nejakú tabuľku:</p>
<blockquote>
<p>create table skus( id int(4) primary key auto_increment, text
varchar(50) );</p>
</blockquote>
<p>Úspešne vytvorenie tabuľky si môžme overit aj tak, že si necháme
zobraziť tabuľky ako v predošlom prípade. Ak sa tam nachádza, zobrazíme
si jej obsah:</p>
<blockquote>
<p>select * from skus;</p>
</blockquote>
<p>Tabuľka by zase mala byť prázdna. Vložíme do nej teda nejaké údaje:</p>
<blockquote>
<p>insert into skus values ('0', 'nejaky text');</p>
</blockquote>
<p>Tento príkaz môžme zopakovať niekoľko krát, samozrejme aj s iným
textovým reťazcom ako je: <em>nejaky text</em>.<br>
<br>
K MySQL by to malo byt všetko.\</p>
<h4 id="príprava-odbc">Príprava ODBC</h4>
<p>Pokiaľ inštalácia MySQL ovládača ODBC prebehla úspešne môžme začať.
Otvoríme si <em>Ovládací panel</em> , a <em>Administrátorské nástroje</em> . Tam
otvoríme <em>Dátové zdroje (ODBC)</em> . Otvorí sa nám okno, a hneď v prvej
karte (User DSN) klikneme na <em>Pridať</em> . Otvorí nám ďalšie okno.<br>
V ňom označíme: <em>MySQL ODBC Driver</em> a potvrdíme. Za <em>Názov dátového
zdroja</em> vložíme: <em>skusobny</em>. Popis je nepovinný. Za <em>TCP/IP server</em>
vložíme <em>localhost</em>, kedže stále sme len na našom stroji. Užívateľ bude
<em>root</em> a heslo zadáme aké sme dali pri inštalácii MySQL. Klikneme na
<em>TEST</em>.<br>
Ak prebehlo úspešne zvolíme databázu, akú sme si vytvorili v MySQL, teda
databáza s názvom: <em>skuska</em> a potvrdíme.<br>
<br>
Pokiaľ vytvorenie prebehlo úspešne, tak je príprava ODBC zdroja hotoá.</p>

  </div>
</body>
</html>
